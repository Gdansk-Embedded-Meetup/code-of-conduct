# Gdańsk Embedded Meetup - Code of Conduct

Naszym celem jest stworzenie otwartej i wspierającej się społeczności skupionej wokół technologii. Dążymy do zwiększania wiedzy i podnoszenia umiejętności w przyjaznej atmosferze.

## Zachowania pożądane:

- odnosimy się z szacunkiem do innych uczestników
- dbamy o przyjazną atmosferę
- dzielimy się wiedzą i pomysłami
- każdy ma prawo do zadawania pytań
- każdy ma prawo wyrażać swoje zdanie, ale tolerujemy również odmienne poglądy innych
- tematem naszych spotkań jest technologia - unikamy kłótni na tematy takie jak polityka, ideologia, religia itp. Za to kłótnie typu emacs vs vim są jak najbardziej na miejscu :)

## Zachowania niepożądane:

- nie tolerujemy wyśmiewania, piętnowania i innych tego typu zachowań z powodu braku wiedzy, wyglądu, poglądów itp.
- nie tolerujemy przemocy fizycznej, wyzwisk i innych agresywnych zachowań.
- nie tolerujemy wulgarnego języka ani chamskich żartów zarówno podczas prezentacji jak i podczas rozmów.
- nie tolerujemy obraźliwych, obscenicznych ani wulgarnych slajdów podczas prezentacji.
- nie trollujemy, nie wprowadzamy celowo w błąd, nie rozpowszechniamy szkodliwych praktyk i pseudoteorii.
- nie prowadzimy rekrutacji w trakcie spotkań
- nie prowadzimy sprzedaży w trakcie spotkań
- nie fotografujemy, nie nagrywamy, nie publikujemy na social mediach wizerunku osób, które nie wyraziły na to zgody

W przypadku zauważenia naruszenia zasad prosimy o zgłoszenie tego faktu do organizatorów.
Osoby nie stosujące się do zasad organizator może pouczyć, a w przypadku braku poprawy - wyprosić ze spotkania.
